# DostunuBul

Dostunu Bul, barınak hayvanlarının yaşam koşullarını iyileştirme esasına dayalı, resmî kurumları, gönüllü organizasyonları ve hayvan sahiplenmek isteyenleri tek bir çatı altında toplayan, güncel verilere dayalı bir internet uygulamasıdır.  
 
Tasarlanan sistem, barınak hayvanları ile insanlar arasında sağlam bir köprü kurmayı amaçlamaktadır. Proje içeriğinin eğitim, sosyal yaşam, sağlık gibi hayatın her alanına uzandığı düşünüldüğünde, uzun vadede sokak hayvanlarına yaşatılan terk edilme, şiddet, zulüm gibi olumsuz durumlara engel olunacaktır.  
 
Sosyal alanda yenilikçilik yaratan ve hayvan barınakları üzerine bir girişim olan Dostunu Bul ’un güttüğü amaçlar şu şekilde listelenmiştir: ..* Sokak hayvanlarının süregelen sorunlarına, çağı yakalayan ve modern önerilerle çözüm sağlaması,  
• Barınak hayvanları ve muhtemel sahipleri arasında uzmanlarca onaylanan, güvenilir bir eşleşme sağlaması, • Hayvan barınaklarında gerçekleştirilen geçici ve kalıcı sahiplendirme işlemlerinin takip edilebilir hale getirmesi, • Barınaklarla ilgili yaklaşımları global çapta kabul görülen ülkelerin kullandıkları metotların Türkiye’ye uyarlanması, • Evcil hayvan dükkanlarında ve sosyal medya aracılığıyla yaygınlaşan, yasal olmayan satışların önüne geçilmesi, • Toplum bilincinde hayvan hakları konusunda farkındalık oluşturulması ve hayvan barınaklarında gönüllülük kavramının teşvik edilmesi. 
 
Projeye ait ilk prototip GitHub depolama servisi üzerinden paylaşılmıştır. İkinci prototip barınakların ihtiyaçlarına göre tasarlanmaktadır. Kullanılabilir ve sürdürülebilir bir web uygulama demosu çıkarmak adına mevcut bir belediye barınağı ile görüşmeler sürdürülmektedir. Sistem önerisi açık kaynak doğası gereğince, bireyler ve kurumlar tarafından özgürce katkı sunulmaya açıktır.
